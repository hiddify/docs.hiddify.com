[**🇺🇸 English**](https://docs.hiddify.com/Hiddify-Manager.wiki/How-to-create-subscription-link-on-Hiddify)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<a href="https://github.com/hiddify/hiddify-config/wiki/%D9%87%D9%85%D9%87-%D8%A2%D9%85%D9%88%D8%B2%D8%B4%E2%80%8C%D9%87%D8%A7-%D9%88-%D9%88%DB%8C%D8%AF%D8%A6%D9%88%D9%87%D8%A7"><img width="100" src="https://github.com/hiddify/hiddify-config/assets/125398461/3704cd84-eee6-4c45-abe7-3c02936bbebb" /></a>

<div dir="rtl" markdown="1">

# آموزش ایجاد لینک سابسکریپشن در هیدیفای

هیدیفای بر این اساس پایه‌گذاری شده است که احتمال فیلتر شدن سرور را تا جای ممکن کاهش یابد. یکی از راه‌های کاربردی در این زمینه، جدا کردن کانفیگ‌ها از لینک‌های سابسکریپشن یا اشتراک است. در این صورت همیشه کلاینت شما آخرین اطلاعات کانفیگ‌ها را از طریق لینک سابسکریپشن دریافت می‌کند. شماتیک مربوط به این کار به شکل زیر است.

![شماتیک استفاده از کانکشن_ها در هیدیفای](https://github.com/hiddify/hiddify-config/assets/125398461/0549ee7b-a2c1-4a42-a7d4-437587928c40)

همانطور که در شکل بالا می‌بینید، لینک سابسکریپشن به صورت مجزا از سرور به سمت کاربران ارتباط دارد و وظیفه این لینک، انتقال اطلاعات مربوط کانکشن‌های مختلف از جمله CDN، AutoCDN، Relay و ... می‌باشد. یعنی خود کانکشن‌ها به صورت جداگانه ارنباط بین سرور و کلاینت را برقرار می‌کنند و لینک سابسکریپشن اطلاعات مربوط به این کانکشن‌ها را به از سرور به کلاینت منتقل می کند. مثلا اگر آیپی تمیز جدیدی در کانکشن CDN قرار می‌گیرد، اطلاعات مربوط به این آیپی جدید از طریق لینک سابسکریپشن به کلاینت شما منتقل می‌گردد. از رف دیگر، کلاینت‌ها توسط کانکشن‌های مختلف که جدا از لینک سابسکریپشن هستند، به سمت اینترنت آزاد می‌روند. با این روش اطلاعات لینک‌های سابسکریپشن (اشتراک) از کانکشن‌ها (کانفیگ‌ها) جدا می‌شود و چون ترافیک کانفیگ‌ها روی این لینک‌ها قرار نمی‌گیرد، بنابراین استفاده از لینک‌های سابسکریپشن در هیچ صورت فیلتر نمی‌شوند و همواره در دسترس خواهند بود.

## چگونگی ایجاد دامنه برای لینک سابسکریپشن در هیدیفای

برای این کار در `تنظیمات` به بخش `دامنه‌ها` بروید و روی `ایجاد` کلیک کنید.

![Screenshot_20230605_13162fgh0 (2)](https://github.com/hiddify/hiddify-config/assets/125398461/4b29da66-2775-43ec-9e6f-fa4d6fd23162)

- کافیه حالت دامنه را روی `فقط برای لینک ساب` قرار دهید.
- برای فیلد `نام نمایشی` هم در صورت تمایل یک نام انتخاب کنید. این نام صرفا جهت نمایش استفاده می‌شود.
  > دقت شود که از کاراکترهای استاندارد مثل حروف و اعداد استفاده شود.
- و در آخر با استفاده از فیلد `نمایش تنظیمات دامنه` دامنه‌هایی که قبلا برای کانکشن‌های مختلف ساخته بودید را انتخاب کنید. یعنی مثلا قبلا چند دامنه برای CDN یا ورکر ساخته‌اید که کانکشن‌های متفاوت ایاد کنید. از ریق این فیلد آن دامنه‌ها را به دامنه مربوط به لینک سابسکریپشن متصل نمایید.
- سپس `ثبت` را بزنید و در صورت نمایش پیغام `اعمال تغییرات` را بزنید.
  کار تمام است. یک دامنه مجزا برای لینک‌های اشتراک ایجاد نمودید و آن را به کانفیگ‌ها نیز متصل کردید.

همچنین می‌توانید از یک سایت PHP برای لینک سابسکریپشن استفاده کنید که در این صورت شماتیک آن به این شکل خواهد بود

![شماتیک استفاده از سایت PHP](https://github.com/hiddify/hiddify-config/assets/125398461/d8a1bc7b-dd3a-413d-913a-5d22d7120c3a)

برای آموزش آن، [اینجا](https://github.com/hiddify/hiddify-config/discussions/689) بروید.
